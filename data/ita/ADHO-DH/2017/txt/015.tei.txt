Il paradigma metodologico: distant reading "critico"
Uno dei temi che hanno ravvivato il dibattito metodologico dell'ultimo decennio in ambito teorico e storico letterario è il paradigma del distant reading proposto da Franco Moretti (2013b). La proposta di Moretti, si noti, nella sua formulazione originale non voleva tanto promuovere l'uso di specifici metodi quantitativi computazionali nell'analisi dei testi (ciò che è poi divenuto preponderante nella "vulgata morettiana"), quanto piuttosto richiamare sulla necessità di affrontare una classe di problemi letterari che l'analisi tradizionale non riesce a descrivere correttamente.
Abbiamo più volte espresso le nostre riserve teoriche e metodologiche su alcuni aspetti e applicazioni di questo approccio, riconoscendone tuttavia la validità qualora esso sia applicato su domini e aspetti testuali di adeguato livello descrittivo (per intenderci, fenomeni che comportano l'analisi di corpora testuali vasti per individuare macro-fenomeni sincronici e diacronici), e la sua applicazione sia guidata da un adeguato inquadramento teorico e da specifiche ipotesi interpretative
(Ciotti, 2014;
2016)
.
Crediamo che il problema che ci siamo posti e la sua dimensione cronotopica (la tradizione letteraria Italiana nel periodo che va dalla metà del 1800 al 1920) sia un candidato ottimale per una indagine basata sul distant reading e sui connessi metodi computazionali. Nel nostro studio abbiamo circoscritto il dominio dell'analisi alla produzione narrativa (sia nella forma romanzo sia nelle forme brevi) che, per vari rispetti, rappresenta in modo prioritario le problematiche individuate in apertura.
Per quanto riguarda l'inquadramento teorico, siamo convinti che un metodo di analisi computazionale riveste interesse in ambito critico letterario nella misura in cui fornisce dati osservativi che possano essere correlati a termini o nozioni teoriche adottate in una ipotesi interpretativa. Moretti nel suo lavoro più eminentemente metodologico, adotta la nozione di "operazionalizzazione" derivandola dalla epistemologia di P.W. Bridigman
(Moretti, 2013a)
. Non concordiamo con il riduzionismo quantitativo presupposto nella accezione dell'operazionalismo di Moretti. Preferiamo concepire l'analisi computazionale non esclusivamente come un metodo quantitativo/numerico, ma come l'elaborazione di un modello formale funzionalmente isomorfo al dominio, cui si possono applicare processi computazionali. Da punto di vista critico si tratta di una versione computazionale della nozione di interpretazione critico/semiotica proposta da Umberto Eco (1990).
Il metodo: i tempi verbali nel testo e le tesi di Weinrich
Muovendo da queste considerazione metodologiche, il nostro lavoro ha richiesto in prima istanza l'individuazione del quadro teorico di riferimento. Da questo punto di vista ci è sembrato che lo studio del sistema dei tempi verbali secondo le indicazioni a suo tempo fornite da Harald
Weinrich (1978)
potesse fornire importanti indicazioni per l'analisi narratologica
(Cazalé, 1989;
Segre, 1985)
.
Per Weinrich i tempi verbali, nella loro dimensione testuale, non possono essere considerati esclusivamente dei veicoli lessicali atti ad esprimere il "passato", il "presente" e il "futuro" in quanto attributi del tempo reale. A tale visione "referenzialista" lo studioso tedesco oppone una teoria funzionalista dei tempi verbali, i quali, in quanto morfemi ostinati (presenti in gran copia, dunque, in ogni tipo di testo), fanno parte dei segni istruzionali a disposizione dell'emittente per orientare la ricezione del messaggio da lui emesso. I tempi verbali, dunque, appartengono alla classe dei deittici, poiché modellizzano la relazione tra il processo di comunicazione e il testo stesso: essi hanno la funzione di istituire e orientare il processo comunicativo, come istruzioni che il lettore deve seguire per recepire la catena sintagmatica correttamente
(Weinrich, 1988)
.
Questo processo di mediazione avviene attraverso tre funzioni fondamentali che caratterizzano il sistema dei tempi verbali. Weinrich le individua in via empirica, basandosi su spogli e analisi di testi narrativi in lingue romanze, in tedesco e in inglese: opposizione tra tempi commentativi e tempi narrativi; divisione dei tempi tra funzione retrospettiva e funzione anticipativa; divisione dei tempi narrativi tra tempi del primo piano e tempi dello sfondo.
La distribuzione paradigmatica e sintagmatica dei tempi verbali nel testo, e le loro reciproche transizioni, dunque, costituiscono la manifestazione sul livello discorsivo del testo del rapporto comunicativo autore-mondo narrativo-lettore, e contribuiscono a manifestare alcuni importanti aspetti strutturali del testo narrativo: 1) rapporto tra autore/narratore e materia della narrazione (eventi e stati narrati); 2) realizzazione discorsiva dei rapporti tra intreccio e fabula; 3) articolazione sintagmatica delle sequenze narrative e descrittive. Individuare come e in che misura questi aspetti del testo si articolino nel corpus sia a livello diacronico sia a livello sincronico ci permette di indagare il problema della transizione al modernismo nella letteratura italiana partendo da dati testuali, come ci eravamo prefissati.
Naturalmente la fenomenologia di questi elementi della semiotica narrativa non viene esaurita dalla distribuzione di tempi verbali, e a essa contribuiscono in misura notevole gli aspetti semantici della lingua. Si può dire che il sistema temporale dei verbi costituisce un quadro strutturale di fondo che consente al lettore di orientarsi nella ricezione del testo, uno schema rispetto al quale ogni autore costruisce le sue deviazioni idiolettali.
L'analisi
La configurazione quantitativa e sintagmatica dei tempi verbali nei testi è una proprietà testuale lineare che può essere soggetta a scrutinio computazionale con una relativa facilità - sebbene non siano pochi i problemi pratici da affrontare, soprattutto in ragione delle difficoltà che emergono nell'applicazione di sistemi di part of speech tagging al rilevamento dei morfemi temporali composti, e in generale a un linguaggio letterario che differisce notevolmente da quello dei corpora cui sono abitualmente applicati. Data la natura statistica dell'analisi tuttavia, una dose di errore statistico nel riconoscimento dei morfemi temporali è comunque accettabile.
Il corpus testuale di riferimento (composta da circa 400 testi unici) è stato estratto in gran parte dalla collezione del progetto Bibit. Alcune ulteriori edizioni digitali sono state estratte da corpora minori, tra cui le collezioni testuali prodotte dall'autore nel corso della sua pregressa attività didattica e di ricerca.
I risultati ottenuti finora sembrano indicare che esiste una mutazione nella configurazione dei morfemi temporali coincidente con la transizione di fase letteraria. Questa a sua volta è funzionale a una destrutturazione dell'impianto narrativo realista che avviene sia mediante una rimodulazione dei canoni tematici, sia mediante la trasformazione delle strutture formali e compositive dell'intreccio e del
La transizione di paradigma culturale di fine secolo si riflette dunque all'interno dei sistemi modellizzanti secondari (Lotman, 1990), come quello letterario, nell'abbattimento dei confini tra i generi
tra voce narrante/punto di vista e situazione narrativa
nella commistione tra stili e registri es
Realismo modernista. Un'idea del romanzo italiano (1915-1925)
R
Castellana
Italianistica, 1
C
Cazalé
Azione, Identità : costanti narrative nella raccolta Scialle Nero. Rivista di studi pirandelliani
III s.
F
Ciotti
doi:10.13125/2039-6597/1392
Digital Literary and Cultural Studies: State of the Art and Perspectives. Between
4
What's in a Topic Model. I fondamenti del text mining negli studi letterari
F
Ciotti
Digital Humanities 2016: Conference Abstracts
Jagiellonian University & Pedagogical University, KrakówKraków
I limiti dell'interpretazione
U
Eco
Bompiani
Milano
L'invenzione della letteratura. Fra modernismo e avanguardia
G
Guglielmi
Liguori
Napoli
La struttura del testo poetico
J
Lotman
Mursia
Milano
R
Luperini
Modernismo
Laletteraturaenoi
Operationalizing: Or, the Function of Measurement in Literary Theory
F
Moretti
New Left Review
84
Distant Reading
F
Moretti
Verso
London
P
Pellini
una casa di vetro. Firenze: Le Monnier
Miti e coscienza del decadentismo europeo
C
Salinari
Feltrinelli
Milano
Avviamento all'analisi del testo letterario
C
Segre
Einaudi
Torino
Italian Modernism. Italian Culture between Decadentism and Avant-Garde
Somigli L. e M. Moroni
University of Toronto Press
Toronto
Tempus. Le funzioni dei tempi nel testo
H
Weinrich
Bologna. Il Mulino
Lingua e linguaggio ne i testi
H
Weinrich
Feltrinelli
Milano
